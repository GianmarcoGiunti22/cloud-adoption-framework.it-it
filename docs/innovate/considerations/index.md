---
title: Innovazione nell'economia digitale
titleSuffix: Microsoft Cloud Adoption Framework for Azure
description: Informazioni sulla teoria alla base dell'innovazione del cloud proposta in Cloud Adoption Framework.
author: BrianBlanchard
ms.author: brblanch
ms.date: 09/27/2019
ms.topic: guide
ms.service: cloud-adoption-framework
ms.subservice: innovate
ms.openlocfilehash: 2417241e2dc607b005f32c9c647cc88913167148
ms.sourcegitcommit: 35c162d2d09ec1c4a57d3d57a5db1d56ee883806
ms.translationtype: HT
ms.contentlocale: it-IT
ms.lasthandoff: 10/17/2019
ms.locfileid: "72556582"
---
# <a name="innovation-in-the-digital-economy"></a>Innovazione nell'economia digitale

L'economia digitale ha indubbiamente una forte influenza in quasi tutti i settori. Nel corso della precedente rivoluzione industriale i principali fattori trainanti per l'innovazione del mercato erano la benzina, i nastri trasportatori e l'inventiva umana. La qualità, i prezzi e la logistica avevano un notevole impatto sul mercato, con le aziende che si impegnavano a offrire più rapidamente prodotti migliori ai clienti. L'economia digitale cambia il modello di interazione tra clienti e aziende. Di conseguenza, sono cambiate tutte le principali forme di differenziazione di capitale e mercato. Nell'economia digitale i clienti sono più interessati all'esperienza generale offerta da un prodotto piuttosto che alla logistica. Questa svolta deriva dalla diretta interazione con la tecnologia nella vita quotidiana e dalla realizzazione delle proposte di valore associate.

Nella fase di innovazione di Cloud Adoption Framework, l'obiettivo sarà identificare le esigenze dei clienti e le innovazioni in rapido sviluppo che definiscono il modo in cui interagiscono con i prodotti. Verrà illustrato un approccio all'offerta di valore delle soluzioni MVP (Minimum Viable Product). Verranno inoltre identificate le decisioni comuni dei cicli di innovazione, per capire come sfruttare il cloud per favorire l'innovazione e stabilire partnership con i clienti.

## <a name="innovate-methodology"></a>Metodologia per l'innovazione

Nell'immagine seguente è illustrata la semplice metodologia per l'innovazione del cloud all'interno di Cloud Adoption Framework. I successivi articoli di questa sezione descrivono come stabilire i processi, gli approcci e i meccanismi essenziali per identificare e guidare l'innovazione all'interno dell'azienda.

![Diagramma della metodologia per l'innovazione di Cloud Adoption Framework](../../_images/innovate/innovate-methodology.png)

In questa serie di articoli la metodologia verrà ampliata in due modi:

- Prima di tutto, si inizierà sempre dall'adozione e dalle partnership con i clienti, sviluppando cicli di feedback di creazione-misurazione-apprendimento.
- Secondariamente, verranno esaminati gli approcci allo sviluppo di invenzioni digitali che definiscono le priorità per l'adozione.

La sezione seguente descrive la formula per l'innovazione e gli impegni necessari per il successo di questo approccio.

## <a name="formula-for-innovation"></a>Formula per l'innovazione

Il successo dell'innovazione non dipende da un singolo evento trasformazionale e dirompente, né ci si può aspettare che si realizzi come per miracolo, ma richiede piuttosto un equilibrio tra più fattori, come illustrato da questa semplice equazione: **Innovazione = invenzione + adozione**.

L'innovazione si verifica nel punto di intersezione tra invenzione e adozione. La vera innovazione è il risultato di un lento adattamento delle esperienze umane tramite nuovi approcci, nuovi processi e nuove tecnologie. In questa formula l'invenzione fa riferimento alla creazione di nuove soluzioni che soddisfino le esigenze dei clienti. L'adozione è invece l'applicazione delle nuove soluzioni per modellare interazioni e comportamenti umani. Per trovare il giusto equilibrio tra invenzione e adozione servono processi ripetuti, decisioni guidate dai dati, un apprendimento costante e una mentalità orientata alla crescita. Sono anche necessarie tecnologie in grado di tenere il passo con le infinite opportunità di apprendimento disponibili nell'odierna società digitale.

Il cloud può essere visto come una piattaforma ideale per l'invenzione o per gli aspetti tecnologici dell'innovazione. Purtroppo, la maggior parte delle grandi idee falliscono nel corso del difficile percorso di adozione invece che durante i processi di ideazione o invenzione. Per garantire il successo, i team di sviluppo devono sempre iniziare dall'adozione come test per l'innovazione. Per incoraggiare questo cambio di atteggiamento, questa metodologia inizia dall'adozione. Per seguire la metodologia, il team deve concordare i tre impegni seguenti:

- [Impegno a dare priorità ai clienti rispetto alla tecnologia](#commitment-to-prioritize-customers-over-technology)
- [Impegno alla trasparenza](#commitment-to-transparency)
- [Impegno all'iterazione](#commitment-to-iteration)

## <a name="cultural-commitments"></a>Impegni culturali

L'adozione della [metodologia per l'innovazione](../index.md) richiede alcuni impegni culturali per l'uso efficace delle metriche descritte in questo articolo. Prima di cambiare l'approccio all'innovazione, è opportuno assicurarsi che il team di adozione e i team di leadership siano pronti ad assumersi questi importanti impegni.

## <a name="commitment-to-prioritize-customers-over-technology"></a>Impegno a dare priorità ai clienti rispetto alla tecnologia

Ogni team di sviluppo ha una maggiore familiarità con un set di strumenti e tecnologie rispetto ad altri. È opportuno sfruttare questi punti di forza e continuare ad attenersi a ciò che si conosce già. Tuttavia, per il successo dell'innovazione, i team devono rimanere concentrati sulle esigenze dei clienti e sulle ipotesi da verificare. E non sempre le funzionalità di specifici strumenti o approcci architetturali rispettano questo obiettivo. È quindi particolarmente importante che il team di sviluppo si impegni a mantenere una mente aperta. Durante il processo di invenzione, le decisioni tecniche devono essere incentrate sulle esigenze dei clienti piuttosto che sulle preferenze del team.

## <a name="commitment-to-transparency"></a>Impegno alla trasparenza

Per misurare i risultati dell'approccio all'innovazione, è importante capire prima di tutto l'impegno alla trasparenza. L'innovazione può fiorire solo in un ambiente che aderisca a una **mentalità orientata alla crescita**. Alla base di questa mentalità, l'imperativo culturale è imparare dalle esperienze. Il successo dell'innovazione e l'apprendimento continuo iniziano da un impegno alla trasparenza nella misurazione. Si tratta di un impegno coraggioso da prendere per il team di adozione del cloud. Questo impegno perde però di significato se non è accompagnato da un impegno a mantenere la trasparenza all'interno dei team di leadership e strategia per il cloud.

La trasparenza è importante perché la misurazione dell'impatto sui clienti non risponde al dilemma tra giusto e sbagliato, né è indicativa della qualità del lavoro o delle prestazioni del team di adozione, ma rappresenta piuttosto un'opportunità di apprendimento per soddisfare meglio le esigenze dei clienti. Un uso improprio delle metriche dell'innovazione è destinato a soffocare questa cultura. Alla fine, porterà a una manipolazione delle metriche, che a sua volta determina l'insuccesso a lungo termine dell'invenzione, del personale di supporto e in ultima analisi della struttura di management che usa impropriamente i dati. I leader, così come i collaboratori, dovranno evitare di usare le misurazioni per scopi diversi dall'opportunità di apprendere e migliorare la soluzione MVP.

## <a name="commitment-to-iteration"></a>Impegno all'iterazione

In tutti i cicli di innovazione un solo fatto è certo: non è possibile trovare la soluzione giusta al primo tentativo. La misurazione aiuta a capire quali aggiustamenti fare per raggiungere i risultati previsti. I cambiamenti che generano i risultati desiderati derivano dalle iterazioni del processo di creazione-misurazione-apprendimento. Il team di adozione e quello di strategia del cloud devono impegnarsi ad assumere un atteggiamento iterativo prima di adottare una mentalità orientata alla crescita o un approccio di creazione-misurazione-apprendimento.

## <a name="next-steps"></a>Passaggi successivi

Prima di creare la prossima grande invenzione, iniziare dall'adozione dei clienti identificando il [ciclo di feedback di creazione-misurazione-apprendimento](./adoption.md).

> [!div class="nextstepaction"]
> [Adozione dei clienti con il ciclo di feedback di creazione-misurazione-apprendimento](./adoption.md)
