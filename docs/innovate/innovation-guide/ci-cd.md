---
title: "Guida all'innovazione di Azure: Supportare l'adozione"
titleSuffix: Microsoft Cloud Adoption Framework for Azure
description: Informazioni su come usare Azure per supportare l'adozione
author: absheik
ms.author: absheik
ms.date: 10/17/2019
ms.topic: guide
ms.service: cloud-adoption-framework
ms.subservice: innovate
ms.custom: fasttrack-new, AQC
ms.localizationpriority: high
ms.openlocfilehash: 770356c4c8254246794a7e71f6d1c565060dcf5b
ms.sourcegitcommit: 3655aa7f3e80249e0b2b562cd40dd750afc82043
ms.translationtype: HT
ms.contentlocale: it-IT
ms.lasthandoff: 11/20/2019
ms.locfileid: "74251902"
---
::: zone target="docs"

# <a name="azure-innovation-guide-empower-adoption"></a>Guida all'innovazione di Azure: Supportare l'adozione

::: zone-end

::: zone target="chromeless"

# <a name="empower-adoption"></a>Supportare l'adozione

::: zone-end

È risaputo che l'innovazione svolge un ruolo fondamentale per il successo del business. L'innovazione non si realizza esclusivamente con l'introduzione di nuove tecnologie, ma richiede un impegno concreto per supportare le persone che catalizzano il cambiamento e creano il nuovo valore desiderato. Gli *sviluppatori* svolgono un ruolo centrale nella trasformazione digitale e, per aumentare la loro produttività, è necessario accelerare la velocità dello sviluppo. Per liberare l'energia creativa dei team di sviluppatori, è necessario impegnarsi a favorire uno sviluppo produttivo, promuovere la collaborazione globale e sicura e rimuovere le barriere all'innovazione su larga scala.

## <a name="generate-value"></a>Generare valore

> [!div class="checklist"]
>
> - In qualsiasi settore di attività, ogni organizzazione si prefigge un unico obiettivo: generare costantemente valore.
> - L'impegno verso l'innovazione è essenzialmente un processo teso a trovare nuovi modi per generare valore.
> - Probabilmente l'errore più grande che commettono le organizzazioni è quello di provare a creare nuovo valore introducendo nuove tecnologie.
> - Talvolta l'atteggiamento è basato sull'idea che "per migliorare ancora, si deve usare più tecnologia", ma l'innovazione è fatta soprattutto da persone.
> - Si realizza attraverso una combinazione di persone e tecnologia.

Le organizzazioni che innovano con successo considerano come elementi fondamentali la vision aziendale, la strategia, la cultura, il potenziale unico e la capacità delle persone. Si affidano poi alla tecnologia tenendo presente uno scopo specifico. Le aziende si stanno trasformando tutte in società di software. In base ai dati di LinkedIn, il tasso di assunzioni di software engineer registra un maggior incremento all'esterno del settore tecnologico piuttosto che al suo interno.

L'innovazione si realizza quando le organizzazioni supportano le persone per creare il valore desiderato. Gli sviluppatori sono proprio il gruppo di persone in grado di offrire una forza catalizzatrice per l'innovazione. Svolgono un ruolo sempre più vitale nella generazione di valore e nella crescita in tutti i settori. Sono essenzialmente i costruttori della nostra epoca, che scrivono il codice del mondo e rappresentano il fattore umano al centro dell'innovazione. Le organizzazioni innovative creano una cultura che offre agli sviluppatori i mezzi per realizzare di più.

# <a name="developer-productivitytabdeveloperproductivity"></a>[Produttività degli sviluppatori](#tab/DeveloperProductivity)

## <a name="developer-velocity"></a>Velocità di sviluppo

Per supportare la capacità inventiva degli sviluppatori, è necessario accelerare la velocità di sviluppo, in modo che possano creare di più, innovare di più e risolvere più problemi. La velocità di sviluppo è il fondamento dell'intensità tecnologica di ogni organizzazione. La velocità di sviluppo non riguarda solo la rapidità con cui viene sviluppata un'applicazione. Questo concetto si riferisce anche alla possibilità di stimolare l'ingegno degli sviluppatori, trasformando le loro idee in software con una velocità e un'agilità tali da realizzare soluzioni innovative. La soluzione differenziata di Azure è perfettamente indicata per incoraggiare l'innovazione all'interno dell'organizzazione.

## <a name="build-productively"></a>Sviluppo produttivo

Azure offre diverse aree di opportunità per sviluppare in modo produttivo:
  
> [!div class="checklist"]
>
> - Assicurare che gli sviluppatori acquisiscano e mantengano competenze qualificate nel loro dominio aiutandoli a migliorare le proprie conoscenze.
> - Perfezionare le competenze appropriate offrendo loro gli strumenti appropriati.

Uno dei modi più efficaci per migliorare le competenze degli sviluppatori è fornire loro gli strumenti che già conoscono e apprezzano. Gli strumenti di Azure soddisfano le attuali esigenze degli sviluppatori e li introducono a nuove tecnologie nel contesto del codice che scrivono. Grazie all'impegno di Azure per il software open source e al supporto offerto dagli strumenti per tutti i linguaggi e framework, gli sviluppatori possono lavorare come vogliono e distribuire dove preferiscono.

Azure DevOps offre strumenti di qualità superiore per ogni sviluppatore. I servizi per sviluppatori di Azure infondono procedure moderne di sviluppo e tendenze emergenti negli strumenti. Con la piattaforma Azure, gli sviluppatori hanno accesso alle tecnologie più recenti, oltre che a una toolchain all'avanguardia che supporta il loro modo di lavorare.

> [!div class="checklist"]
>
> - Strumenti di sviluppo assistiti da intelligenza artificiale
> - Strumenti e cloud integrati
> - Sviluppo remoto e programmazione in coppia

::: zone target="docs"

**Passare alla [documentazione di Azure DevOps Projects](https://docs.microsoft.com/azure/devops-project)**

::: zone-end

::: zone target="chromeless"

<!-- markdownlint-disable DOCSMD001 -->

### <a name="action"></a>Azione

Per creare un progetto DevOps:

1. Passare a **Azure DevOps Projects**.
2. Selezionare **Crea progetto DevOps**.
3. Selezionare **un runtime, un framework e un servizio**.

::: form action="OpenBlade[#blade/HubsExtension/BrowseResource/resourceType/microsoft.visualstudio%2Faccount%2Fproject]" submitText="Go to Azure DevOps Project" :::

<!-- markdownlint-enable DOCSMD001 -->

::: zone-end

# <a name="innovate-collaborativelytabcollaboration"></a>[Innovazione collaborativa](#tab/Collaboration)

## <a name="innovate-through-collaboration"></a>Innovare attraverso la collaborazione

Lo sviluppo di software è uno gioco di squadra. È fondamentale collaborare con i colleghi e condividere le conoscenze all'interno del team. È inoltre essenziale rompere le barriere tra lo sviluppo e le operazioni. Al di fuori del team principale del prodotto, è anche possibile attingere a una grande quantità di conoscenze organizzative usando piattaforme come GitHub.

GitHub, la più grande community di sviluppatori, è alla base della community open source e sarà sempre una piattaforma aperta per tutti gli sviluppatori. La collaborazione è centrale per GitHub. Gli sviluppatori hanno inviato oltre un miliardo di contributi nel corso di un anno nei progetti open source e nei repository privati ospitati in GitHub. È una risorsa per la collaborazione, l'archiviazione di codice sorgente e la gestione dell'integrazione continua.

**Passare al [repository di Microsoft Azure in GitHub](https://github.com/azure)**

## <a name="open-source-innovation"></a>Innovazione open source

Per innovare, molti sviluppatori sfruttano il codice open source. L'80-90% dello sviluppo di nuove applicazioni inizia con codice open source. Il termine open source non si riferisce solo al codice, ma anche alle community interconnesse e agli sviluppatori di tutto il mondo che collaborano alla compilazione. Usando un modello di sviluppo aperto con GitHub, i team innovano e collaborano, identificano in anticipo le vulnerabilità della sicurezza e scoprono talenti esperti. I team di sviluppo aziendali possono integrare i repository di GitHub con Microsoft Teams e Azure. Teams è l'unica soluzione che riunisce chat, voce e collaborazione con le funzionalità delle app di Microsoft Office, le riunioni e i flussi di lavoro dei processi aziendali, il tutto in un'unica esperienza utente. È l'hub per il lavoro in team e l'innovazione.

**Passare a [Open source in Azure](https://azure.microsoft.com/overview/choose-azure-opensource)**

**Passare alla [documentazione di Microsoft Teams](https://docs.microsoft.com/MicrosoftTeams)**

# <a name="innovation-characteristicstabcharacteristics"></a>[Caratteristiche dell'innovazione](#tab/Characteristics)

## <a name="innovate-by-using-azure-devops"></a>Innovare con Azure DevOps

Le aziende usano GitHub per l'hosting di codice sorgente e Azure Pipelines per l'integrazione continua e il recapito continuo, in modo da distribuire rapidamente le modifiche in Azure. Collegando Azure Boards con i repository GitHub, è possibile sfruttare le funzionalità avanzate di gestione dei progetti fornite da Azure Boards, che includono lavagne Kanban, backlog, dashboard del team e creazione di report personalizzati.

## <a name="characteristics-of-innovative-applications"></a>Caratteristiche delle applicazioni innovative

Con Azure, gli sviluppatori possono creare applicazioni native del cloud usando modelli canonici di applicazioni moderne. Azure supporta e fornisce tutti gli elementi costitutivi necessari ai team di sviluppo per creare applicazioni che usano contenitori, database gestiti, intelligenza artificiale e funzionalità serverless.

## <a name="scale-innovation"></a>Innovazione su larga scala

Ogni leader aziendale considera come assoluta priorità la possibilità di incoraggiare l'innovazione per le esperienze dei clienti e le applicazioni line-of-business. Indipendentemente dal tipo di esperienza offerto, ovvero Web, IoT, per dispositivi mobili o di realtà mista, l'innovazione è fondamentale per il successo futuro di un'organizzazione. Per innovare su larga scala, le organizzazioni devono concentrarsi sulla creazione e la distribuzione del loro valore di business specifico sotto forma di servizi componibili, per consentire a partner e dipendenti di partecipare con efficienza e semplicità alla generazione condivisa di valore.

Azure propone un'offerta unica che aiuta a favorire l'innovazione su larga scala nell'organizzazione. Per promuovere una maggiore innovazione, gli sviluppatori professionisti possono oggi creare applicazioni ed elementi costitutivi i che consentano ad altri esperti dell'organizzazione di sviluppare app su una base affidabile. Con Azure, ottengono sicurezza completa, supportata da un team di esperti, oltre a una conformità proattiva considerata attendibile da aziende, enti pubblici e startup.

# <a name="liveops-innovationtabliveops"></a>[Innovazione LiveOps](#tab/LiveOps)

## <a name="future-ready-liveops"></a>Progettazione pronta per il futuro: LiveOps

Le organizzazioni innovative hanno iniziato ad adottare una mentalità di tipo LiveOps. LiveOps è un processo di progettazione per l'engagement continuo dei clienti, incentrato sul loro percorso end-to-end. Si tratta di un approccio alla progettazione e alla gestione che si prefigge di offrire valore ai clienti, con particolare attenzione alla loro soddisfazione e ai risultati.

LiveOps contribuisce inoltre a umanizzare i dati. Un approccio LiveOps rende i dati più fruibili, in modo che l'organizzazione possa intraprendere azioni in tempo reale che avranno un effetto sulle app, sui clienti e sul business. È un processo incentrato sulla sperimentazione che, enfatizzando iterazione ed evoluzione, porta a un cambiamento uniforme e frequente. LiveOps è un approccio per combinare DevOps con i sistemi CRM.

## <a name="liveops-transition"></a>Transizione a LiveOps

Lo sviluppo di giochi è uno dei settori che ha già adottato l'approccio LiveOps. I giochi moderni sono applicazioni LiveOps iconiche. I giochi hanno attraversato una rivoluzione silenziosa, trasformandosi da prodotti confezionati con una durata misurata in ore a community attive con una durata esprimibile in termini di anni. Con più di due miliardi di giocatori e decine di migliaia di nuovi giochi distribuiti ogni anno che competono per attirare l'attenzione, gli sviluppatori di giochi stanno adottando l'approccio LiveOps per aumentare l'engagement e la fidelizzazione della base di giocatori nel corso del tempo. L'innovazione si verifica grazie al continuo engagement dei giocatori, con aggiornamenti dei contenuti, eventi speciali, promozioni e offerte.

## <a name="azure-playfab"></a>Azure PlayFab

[Azure PlayFab](https://azure.microsoft.com/services/playfab) è una piattaforma back-end completa per giochi live ed è un esempio di piattaforma applicativa LiveOps leader del settore. Con Azure PlayFab è possibile monitorare continuamente il codice, ottenere analisi in tempo reale e rilasciare aggiornamenti in tempo reale per ottimizzare le app e aumentare la monetizzazione. L'obiettivo di PlayFab è fornire il cloud intelligente per i giochi, offrendo agli sviluppatori maggiori possibilità di engagement, fidelizzazione e monetizzazione dei giocatori.

PlayFab offre strumenti e servizi LiveOps differenziati e con un margine più alto per migliorare la redditività ed estendere la durata utile dei giochi. PlayFab è completamente indipendente dal dispositivo e dalla piattaforma ed è facilmente integrabile con provider di identità basati su social network, come Facebook o Steam, piattaforme per store per orchestrare il commercio e piattaforme per dispositivi come iOS, Android, Xbox o PlayStation. Grazie alla quantità di dati disponibili in Azure, PlayFab fornisce servizi intelligenti per aiutare i clienti a migliorare i giochi e prendere decisioni più efficaci, acquisire e fidelizzare i giocatori e imparare più rapidamente aumentando gli esperimenti e velocizzando le iterazioni.

**Passare alla [documentazione di Azure PlayFab](https://docs.microsoft.com/gaming/playfab/personas/liveops/liveops)**
