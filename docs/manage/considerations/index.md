---
title: Gestione e operazioni nel cloud - Teoria di riferimento
titleSuffix: Microsoft Cloud Adoption Framework for Azure
description: Gestione e operazioni nel cloud - Teoria di riferimento
author: BrianBlanchard
ms.author: brblanch
ms.date: 10/17/2019
ms.topic: article
ms.service: cloud-adoption-framework
ms.subservice: operate
ms.openlocfilehash: 90fd78e45f71c6ca52ea76f5efe6a3aaae49af74
ms.sourcegitcommit: 50788e12bb744dd44da14184b3e884f9bddab828
ms.translationtype: HT
ms.contentlocale: it-IT
ms.lasthandoff: 11/18/2019
ms.locfileid: "74160299"
---
# <a name="it-management-and-operations-in-the-cloud"></a>Gestione e operazioni IT nel cloud

Quando un'organizzazione passa a un modello basato sul cloud, l'importanza della gestione e di operazioni appropriate non è da sottovalutare. Purtroppo, solo poche organizzazioni sono pronte al cambiamento nella gestione IT necessario per avere successo nello sviluppo di un modello operativo cloud-first. Questa sezione di Cloud Adoption Framework definisce il modello operativo, i processi e gli strumenti che si sono dimostrati validi nel cloud. Ognuna di queste aree rappresenta un cambiamento minimo ma fondamentale nel modo in cui l'organizzazione dovrebbe considerare le operazioni e la gestione IT nelle fasi iniziali di adozione del cloud.

## <a name="brief-history-of-it-management"></a>Breve storia della gestione IT

Prima del cloud, la gestione IT dipendeva da una semplice funzione di acquisizione. L'acquisizione di apparecchiature tecniche per supportare i processi aziendali richiedeva competenze tecniche e una lunga esperienza con uno specifico gruppo di fornitori. La gestione IT consisteva nel consolidare la selezione, l'acquisizione e la configurazione degli asset IT. In generale, gli asset acquisiti includevano archiviazione, potenza di elaborazione, rete e altre risorse simili necessarie per supportare la funzione aziendale desiderata. Gli addetti IT, essendo i principali esperti in materia di apparecchiature, venivano spesso anche incaricati di gestirle per garantire prestazioni massime a fronte di un'interruzione minima delle operazioni aziendali.

Per lo sviluppo di nuove soluzioni tecnologiche, le organizzazioni hanno un'esigenza ben definita in grado di giustificare la spesa significativa associata all'acquisizione di asset o anche alla costruzione di interi data center. Durante lo sviluppo di soluzioni, i costi di acquisizione vengono visti come investimenti nel futuro. Una volta soddisfatta l'esigenza aziendale, però, la percezione di questi stessi costi cambia. I costi associati alle soluzioni esistenti vengono infatti visti come strascichi operativi creati da passate esigenze. Questa percezione è il motivo per cui in molte organizzazioni l'IT viene vista come centro di costo. È anche il motivo per cui molte organizzazioni IT vengono sottoposte a continui controlli dei costi o riduzioni del personale.

## <a name="cloud-management"></a>Gestione del cloud

Il tradizionale modello operativo dell'IT era sufficiente più di 20 anni fa. Ma oggi risulta obsoleto ed è meno auspicabile rispetto alle alternative cloud-first. Con il passaggio al cloud, i team di gestione IT hanno l'opportunità di ripensare questo modello e di assicurare un maggior valore di business. Questa serie di articoli descrive un modello modernizzato di gestione IT.

![Metodologia per la gestione in Cloud Adoption Framework](../../_images/manage/caf-manage.png)

## <a name="next-steps"></a>Passaggi successivi

Per una maggiore comprensione del nuovo modello di gestione del cloud, iniziare dall[allineamento aziendale](./business-alignment.md).

> [!div class="nextstepaction"]
> [Informazioni sull'allineamento aziendale](./business-alignment.md)
