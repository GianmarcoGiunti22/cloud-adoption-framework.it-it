---
title: Informazioni sul digital estate
titleSuffix: Microsoft Cloud Adoption Framework for Azure
description: Informazioni sul digital estate
author: BrianBlanchard
ms.author: brblanch
ms.date: 12/10/2018
ms.topic: guide
ms.service: cloud-adoption-framework
ms.subservice: plan
ms.openlocfilehash: 9a5b7c3eb1a831b9bf15540550d1c2005114a820
ms.sourcegitcommit: 443c28f3afeedfbfe8b9980875a54afdbebd83a8
ms.translationtype: HT
ms.contentlocale: it-IT
ms.lasthandoff: 09/16/2019
ms.locfileid: "71023456"
---
<!-- markdownlint-disable MD026 -->

# <a name="what-is-a-digital-estate"></a>Informazioni sul digital estate

Tutte le aziende moderne dispongono di un tipo di digital estate. Proprio come una risorsa fisica, un digital estate è un riferimento astratto a una raccolta di asset di proprietà tangibili. In un digital estate, tali risorse includono macchine virtuali (VM), server, applicazioni, dati e così via. Un digital estate è fondamentalmente la raccolta delle risorse IT necessarie per i processi aziendali e le operazioni di supporto.

L'importanza di un digital estate è più evidente durante la pianificazione e l'esecuzione delle attività di trasformazione digitale. Durante i percorsi di trasformazione, i team incaricati della strategia del cloud usano il digital estate per abbinare i risultati aziendali ai piani di rilascio e alle iniziative tecniche. Tutto inizia con un inventario e una valutazione degli asset digitali attualmente di proprietà dell'organizzazione.

## <a name="how-can-a-digital-estate-be-measured"></a>Come è possibile valutare un digital estate?

La valutazione di un digital estate varia in base ai risultati aziendali da perseguire.

- **Migrazioni di infrastrutture.** Quando un'organizzazione si concentra sulla propria struttura e cerca di ottimizzare costi, processi operativi, agilità o altri aspetti gestionali, il digital estate è incentrato sulle macchine virtuali, sui server e sui carichi di lavoro.

- **Innovazione delle applicazioni.** Per le trasformazioni incentrate sui clienti, il punto di vista è leggermente diverso. Gli sforzi devono essere concentrati su applicazioni, API e dati transazionali a supporto dei clienti. VM e appliance di rete ricevono in genere meno attenzione.

- **Innovazione incentrata sui dati.** Nel mercato odierno, incentrato sul digitale, è difficile lanciare un nuovo prodotto o servizio senza una solida base di dati. Per i progetti di innovazione dei dati con supporto del cloud, l’attenzione va riposta maggiormente sulle grandi quantità di dati gestiti dall'intera organizzazione.

Quando un'organizzazione riconosce la forma più importante di trasformazione, la pianificazione dei digital estate diventa molto più facile da gestire.

> [!TIP]
> Ogni tipo di trasformazione può essere valutato con tutti e tre i punti di vista. Le aziende in genere completano tutte e tre le trasformazioni in parallelo. È molto importante che la dirigenza e il team che si occupa di strategia del cloud siano assolutamente d'accordo sul tipo di trasformazione più appropriato per il successo dell'azienda. Tale comprensione serve come base per trovare un linguaggio e metriche comuni tra iniziative diverse.

## <a name="how-can-a-financial-model-be-updated-to-reflect-the-digital-estate"></a>In che modo è possibile aggiornare un modello finanziario per riflettere il digital estate?

Per determinare le attività di adozione del cloud è necessaria un'analisi del digital estate. L'analisi consente anche di ricavare modelli finanziari per determinare i costi, che a loro volta consentono di valutare il ritorno sugli investimenti (ROI).

Per completare l'analisi del digital estate, procedere come segue:

1. [Determinare l'approccio di analisi](./approach.md).
1. [Raccogliere l'inventario dello stato corrente](./inventory.md).
1. [Razionalizzare gli asset nel digital estate](./rationalize.md).
1. [Allineare gli asset alle offerte cloud per calcolare i prezzi](./calculate.md).

I modelli finanziari e i backlog di migrazione possono essere modificati per riflettere la razionalizzazione e i prezzi del digital estate.

## <a name="next-steps"></a>Passaggi successivi

Prima di iniziare la pianificazione del digital estate, è necessario determinare l'approccio da usare.

> [!div class="nextstepaction"]
> [Approcci per la pianificazione del digital estate](./approach.md)
