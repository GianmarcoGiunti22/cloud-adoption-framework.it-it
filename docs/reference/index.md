---
title: Guida di orientamento
titleSuffix: Microsoft Cloud Adoption Framework for Azure
description: Informazioni sulla roadmap di Microsoft Cloud Adoption Framework per Azure.
author: BrianBlanchard
ms.author: brblanch
ms.date: 04/04/2019
ms.topic: landing-page
ms.service: cloud-adoption-framework
ms.subservice: reference
layout: LandingPage
ms.openlocfilehash: 0e6bcc4e41855db5288b1f503a8f091fefd05500
ms.sourcegitcommit: b30952f08155513480c6b2c47a40271c2b2357cf
ms.translationtype: HT
ms.contentlocale: it-IT
ms.lasthandoff: 10/15/2019
ms.locfileid: "72378898"
---
# <a name="microsoft-cloud-adoption-framework-for-azure"></a>Microsoft Cloud Adoption Framework per Azure

Il cloud cambia sostanzialmente il modo in cui le aziende ottengono e usano le risorse tecnologiche. In passato le aziende si assumevano la proprietà e la responsabilità di tutti gli aspetti della tecnologia, dall'infrastruttura al software. Il cloud consente alle aziende di effettuare il provisioning delle risorse e di utilizzarle all'occorrenza. L'adozione del cloud è tuttavia un mezzo per un fine. Le organizzazioni adottano il cloud quando capiscono che offre la possibilità di cogliere queste opportunità di business:

- Le organizzazioni sono motivate a eseguire la **migrazione** al cloud per:
  - Ottimizzare le operazioni.
  - Semplificare la tecnologia.
  - Aumentare l'agilità aziendale.
  - Ridurre i costi.
  - Prepararsi per nuove competenze tecniche.
  - Ridimensionarsi in base alla domanda del mercato o all'area geografica.
- Le organizzazioni sono motivate a **innovare** tramite il cloud per:
  - Migliorare l'esperienza dei clienti.
  - Incrementare l'engagement con i clienti.
  - Trasformare i prodotti.
  - Prepararsi per nuove competenze tecniche e svilupparle.
  - Ridimensionarsi in base alla domanda del mercato o all'area geografica.

## <a name="vision-and-objectives"></a>Visione e obiettivi

Per rimuovere gli ostacoli e favorire il cambiamento non basta avere linee guida per l'implementazione. Cloud Adoption Framework offre documentazione, linee guida per l'implementazione, procedure consigliate e strumenti a supporto di strategie sinergiche a livello di business, cultura e tecnologia per il perseguimento degli obiettivi aziendali. La struttura modulare guida il cliente nell'intero percorso verso il cloud. Cloud Adoption Framework è un servizio indipendente e può fornire ai clienti linee guida strutturate con un approccio self-service. Cloud Adoption Framework si basa su linee guida esistenti laddove possibile per soddisfare gli obiettivi seguenti:

- **Strategia tecnica:** definire strategie tecniche scalabili che vadano oltre il concetto di Minimum Viable Product per offrie ai clienti ampie possibilità di personalizzazione e adattamento in base a specifiche esigenze e risolvendo i comuni vincoli.
- **Strategia aziendale:** le linee guida non includono una strategia specifica, ma aiutano gli architetti a identificare, documentare e comunicare la propria strategia aziendale che faciliti il processo decisionale.
- **Strategia culturale:** anche se non fornisce linee guida approfondite per favorire il cambiamento culturale o organizzativo, il framework offre metodologie, scenari e domande che aiutano a identificare e rimuovere gli ostacoli culturali alla strategia tecnica.

## <a name="fulfilling-the-vision"></a>Realizzare la visione

Cloud Adoption Framework è un framework globale che risponde alle motivazioni riguardanti migrazione e innovazione attraverso le fasi di pianificazione, preparazione e adozione del cloud, con il supporto delle linee guida per la governance e le operazioni.

Microsoft continua a impegnarsi attivamente per sviluppare questo framework aspirazionale in collaborazione con clienti, partner e team interni. Per incoraggiare le partnership, il contenuto verrà rilasciato in anteprima pubblica non appena diventa disponibile. Queste versioni in anteprima pubblica consentono di eseguire procedure di test e convalida, oltre che di affinare in modo incrementale le linee guida. Il framework sarà disponibile a livello generale quando verranno soddisfatti gli obiettivi aspirazionali.

Per garantire il successo dell'adozione del cloud, i clienti devono preparare le persone, le tecnologie e i processi per la trasformazione digitale. Cloud Adoption Framework include una sezione che delinea il percorso complessivo di adozione, sia a livello di migrazione che di innovazione, come panoramica per i clienti. Questa sezione è composta dalle seguenti fasi di adozione:

- **Pianificazione:** allineare i risultati aziendali a backlog fattibili della tecnologia. Questa fase è costituta da tre aree di attività preliminari di pianificazione:
  - Definire la giustificazione aziendale e i risultati previsti.
  - Assegnare priorità ai carichi di lavoro in base al relativo impatto sui risultati aziendali.
  - Definire un piano di adozione del cloud in base all'attuale digital estate e ai carichi di lavoro divisi per priorità.
- **Pronta:** preparare le persone, la cultura e l'ambiente per il cambiamento. Questa fase include tre componenti chiave:
  - Formare un team preposto a definire la strategia per il cloud e altri allineamenti organizzativi.
  - Definire un piano di idoneità a livello di competenze tra ruoli e funzioni.
  - Stabilire una base di Azure preparando l'ambiente cloud.
- **Adozione:** implementare i cambiamenti desiderati nei processi IT e aziendali e aiutare i clienti a mettere in pratica le loro strategie per il business, la tecnologia e le persone. Questa fase include diverse aree che variano in base alle soluzioni in via di implementazione nell'organizzazione:
  - Migrazione di carichi di lavoro e asset.
  - Modernizzazione di app e dati.
  - Governance del cloud.
  - Gestione ed esecuzione di carichi di lavoro e asset nel cloud.

Queste fasi non sono lineari e diventeranno molto probabilmente cicliche quando i clienti inizieranno a rivisitare e ampliare i piani di adozione grazie alle competenze sul cloud acquisite dai dipendenti e alla corretta gestione di app e carichi di lavoro che, in linea con i criteri aziendali, assicurerà i risultati previsti.

## <a name="quarterly-roadmap"></a>Roadmap trimestrale

Di seguito sono indicate le versioni specifiche per trimestre, per mostrare il livello di maturità raggiunto da ogni sezione di contenuto su base trimestrale.

### <a name="q2-2019"></a>T2 2019

- **Prima versione:** in questo trimestre verranno avviate le sezioni Migrazione, Preparazione e Pianificazione come prime versioni, con il rilascio di una sezione previsto ogni mese.
- **Prima versione di test:** in questo trimestre dovrebbero essere completate le prime versioni di test delle sezioni Governance, Migrazione e Preparazione.
- **Versione di maturità continua:** le sezioni Governance e Migrazione dovrebbero avere ognuna almeno una versione, incentrata su una definizione più approfondita dei passaggi successivi fattibili. Per la sezione Governance dovrebbero essere apportati ulteriori miglioramenti per le procedure consigliate e per un ambito più esteso.
- **Versione fori programma:** la sezione Preparazione avrà una versione fuori programma tra la fine di aprile e maggio. Il contenuto della sezione Preparazione verrà prelevato direttamente dal playbook di idoneità per Azure per supportare la futura integrazione con il portale di Azure. Il contenuto verrà migliorato e allineato alle metodologie di Cloud Adoption Framework in anticipo rispetto alla prima versione ufficiale della sezione Preparazione alla fine di maggio.

### <a name="q3-2019"></a>T3 2019

- **Prima versione:** innovazione di app e dati.
- **Prima versione di test:** innovazione del piano e delle app.
- **Versione di maturità continua:** in questo trimestre per ognuna delle versioni Preparazione, Pianificazione, Migrazione e Governance verranno apportati miglioramenti in automazione, procedure consigliate e ambito ampliato.

## <a name="looking-back-recent-releases"></a>Versioni recenti del passato

**Creazione di Cloud Adoption Framework (1 ottobre 2018):** i clienti vogliono essere aiutati a definire un approccio strutturato alla trasformazione aziendale tramite il cloud.

All'inizio del 2018 Microsoft ha rilasciato il Cloud Operating Model (COM). Il modello COM era una guida che aiutava i clienti a capire il _cosa_ e il _perché_ della trasformazione digitale. I clienti potevano così acquisire una maggiore consapevolezza delle iniziative da intraprendere in termini di strategia aziendale, culturale e tecnica. Quello che non includeva il modello COM erano le specifiche _procedure_. Il che lasciava aperta la domanda "Come possiamo procedere d'ora in poi?" A causa di questa lacuna, molti dei nostri team operativi hanno iniziato a sviluppare modelli e approcci di engagement personalizzati. Anche se accurate a livello orientativo, le informazioni comunicate da un team erano leggermente diverse da quelle degli altri, alimentando in definitiva la confusione dei clienti.

A ottobre 2018 abbiamo avviato una revisione di tutti i modelli proliferati all'interno dell'organizzazione e abbiamo trovato 60 modelli di adozione del cloud differenti. In quel periodo è stato istituito un team interaziendale Microsoft per coordinare tutte queste informazioni. Il risultato è stata la creazione di un singolo modello, Microsoft Cloud Adoption Framework per Azure, il cui obiettivo è aiutare i clienti a capire il _cosa_ e il _perché_ e fornire linee guida unificate di Microsoft sul _come_, per accelerare il percorso verso il cloud.

**Versione T1 2019 (11 febbraio 2019):** in base al feedback dei clienti, abbiamo iniziato a sviluppare la sezione Governance. I clienti hanno segnalato la necessità di questo componente per accelerare le loro iniziative di migrazione e promuovere ulteriormente l'adozione di servizi cloud. La definizione di un modello efficace di governance ispira nelle organizzazioni il senso di fiducia e protezione necessario per perseguire gli obiettivi di adozione del cloud.

La prima versione ha consentito di testare la possibilità offerta da Cloud Adoption Framework di unificare un importante messaggio di Microsoft nelle conversazioni tra clienti, partner e servizi. Mettendo in pratica questo messaggio unificato, ci siamo impegnati a offrire un processo fattibile in quattro passaggi:

1. Definire uno stato finale del cliente in base a una metodologia comune.
2. Fornire una valutazione per definire lacune e aree di investimento della governance.
3. Definire un Minimum Viable Product (MVP) per favorire la rapida iterazione dei clienti.
4. Offrire un modo per apportare miglioramenti incrementali al prodotto MVP al fine di mitigare i rischi e soddisfare i requisiti aziendali.

**Versione T2 2019 (15 aprile 2019):** gli strumenti di migrazione consentono di trasferire facilmente decine di migliaia di asset IT nel cloud. Tuttavia, il feedback dei clienti indica che queste migrazioni sono ostacolate da atteggiamenti culturali e dalla mancanza di preparazione tecnica. La versione primaverile risolve questi ostacoli definendo un approccio iterativo alla migrazione al cloud. La metodologia di base include una guida semplificata per la migrazione ad Azure con informazioni sugli strumenti e i processi di base necessari e con le sezioni su ambito ampliato e procedure consigliate per mettere in pratica queste linee guida basilari.

Questa versione include inoltre ampliamenti della sezione Pianificazione di Cloud Adoption Framework, incentrati sulla pianificazione aziendale. Incorpora anche l'attuale guida alla configurazione di Azure all'interno della nuova sezione Preparazione.

_Modifiche del sommario (riquadro di spostamento sinistro:_ il riquadro di spostamento sinistro è stato semplificato in base all'approccio Pianificazione, Preparazione e Adozione. La sezione introduttiva è stata riallineata per offrire all'utente un riepilogo generale dei tre percorsi supportati nella visione di Cloud Adoption Framework.

## <a name="next-steps"></a>Passaggi successivi

Aggiungere un segnalibro in questa pagina e tornare a visitarla ogni mese per trovare aggiornamenti della roadmap e note sulle recenti modifiche apportate alle linee guida di Cloud Adoption Framework.
